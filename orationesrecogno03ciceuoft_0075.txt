 

ACTIONIS IN C. VERREM SECVNDAE LIB. Ι 39

enim furem sed ereptorem, non adulterum sed expugna-
torem pudicitiae‚ non sacrilegum sed hostem sacrorum
religionumque, non sicarium sed crudelissimum carnificem
civium sociorumque in vestrum iudicium adduximus, ut

5 ego hunc unum eius modi reum post hominum memoriam
fuisse arbitrer cui damnari expediret.

Nam quis hoc non intellegit,- istum absolutum dis4

hominibusque invitis tamen ex manibus populi Romani
eripi nullo modo posse? Quis hoc non perspicit, praeclare

10 nobiscum actum iri si populus Romanus istius unius sup-

plicio contentus fuerit, ac non sic statuerit, non istum maius
in sese scelus· concepisse‚—cum fana spoliarit, cum tot
homines innocentis necarit, cum civis Romanos morte,
cruciatu, cruce adfecerit, curn praedonum duces accepta
¹5 pecunia dimiserit,—quam eos, si qui istum tot tantis tam
nefariis sceleribus coopertum iurati sententia sua liberarint?
Non est, non est in hoe homine cuiquam peccandi locus,
iudices 3 non is est reus, non id tempus, non id consilium,
(metuo ne quid adrogantius apud talis viros videar dicere),
20 ne actor quidem est is cui reus tam nocens, tam perditus,
tam convictus aut occulte subripi aut impune eripi possit.
His ego iudicibus non probabo C. Verrem contra leges
pecuniam cepisse? Sustinebunt tales viri se tot senatori-
bus, tot equitibus Romanis, tot civitatibus, tot hominibus
25 honestissimis ex tarn inlustri provincia, tot populorum
privatorumque litteris non credidisse, tantae populi Romani
voluntati restitisse? Sustineant : reperiemus, si istum vivum
ad aliud iudicium perducere poterimus, quibus probemus
istum in quaestura pecuniam publicam Cn. Carboni consuli
30 datam avertisse, quibus persuadeamus istum alieno nomine

8 tamen Naugerius: eum Dp et plen: tamen eum ng.: om< b
14 cum praedonum . . . dimiserit πί) : om. ΒΨ 19 talis iudices qr
21 convictus Halm (ii, ξ 27) ; victus codd. 24 equitibus -r- pb:
equitibus DQ 28 poterimus D al. b ε potuerimus p&

cxc. VER. 4

ΙΟ

ΙΙ

