ACTIONIS IN C. VERREM SECVNDAE LIB. Ι 12

mihi turpia dictu videbuntur, neque solum quid istum audire,
verum etiam quid me deceat dicere considerabo. Vos,
quaeso, date hoc et concedite pudori meo ut aliquam partem
de istius impudentia reticere possim. Omne illud tempus
5 quod fuit antequam iste ad magistratus remque publicam
accessit, habeat per me solutum ac liberum. Sileatur de
nocturnis eius bacchationibus ac vigiliis; lenonum, alea—
torum, perductorum nulla mentio fiat3 damna, dedecora,
quae res patris eius, aetas ipsius pertulit, praetereantur3
10 lucretur indicia veteris infamiae 3 patiatur eius vita reliqua
me hanc tantam iacturam criminum facere. Quaestor Cn.
Papirio consuli fuisti abhinc annos quattuordecim. Ex ea
die ad hanc diem quae fecisti in iudicium voco ; hora nulla
vacua a furto, scelere, crudelitate, flagitio reperietur. Hi
15 sunt anni consumpti in quaestura et legatione Asiatica et
praetura urbana et praetura Siciliensi ; quare haec eadem
erit quadripertita distributio totius accusationis meae.
Quaestor ex senatus consulto provinciam sortitus es:
obtigit tibi consularis, ut cum consule Cn. Carbone esses
20 eamque provinciam obtineres. Erat tum dissensio civium,
de qua nihil sum dicturus quid sentire debueris: unum hoc
dico, in eius modi tempore ac sorte statuere te debuisse
utrum malles sentire atque defendere. Carbo graviter fere-
bat sibi quaestorem obtigisse hominem singulari luxuria
25 atque inertia3 verum tamen ornabat eum beneficiis officiisque
omnibus. Ne diutius teneam, pecunia attributa, numerata
est: profectus est quaestor in provinciam: venit exspe—
ctatus in Galliam ad exercitum consularem cum pecunia.
Simul ac primum ei occasio visa est‚—cognoscite hominis
30 principium magistratuum gerendorum et rei publicae ad-

1 dictu turpia qr: dictu om. b 8 perductorum DWpr: perlecto-

rum q: perditorum L 10 patietur coni. Schuetz z patitur Orelli
12 cos. D al.p ε consuli G2⁷ consule G‚b 17 quadripertita D al. p:
quadripartita Z al. 25 ornabat prb: honorabat ΒΨ 27 in

Galliam exsp. ὸδ

32

33

34

13

