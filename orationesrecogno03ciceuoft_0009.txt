PRAEFATIO

EN tibi, lector, opus quod sex ante annis temere ac paene
dicam inconsultius incohatum plurimis districtus occupa-
tionibus vix tandem confeci. Namque a Curatoribus
Typographei Clarendoniani invitatus ut Verrinas ederem,
nihil prohibere opinatus sum quominus usitatis fretus
adiumentis et rationes secutus tralaticias textum. harum
orationum intra breve tempus recensere possem. Sed
quaerenti ad initium num quid deesset ad notitiam libro-
rum manu scriptorum confirmandam et dilatandam, con—
tigit mihi adhuc quasi-in limine operis codicem detegere
et ‘e carceris sui longa nocte eruere ' quo constat nihil anti-
quius a Tullii nostri fautoribus hac aetate esse repertum„
E quo tamen quasi ἑρμαίῳ obortae sunt multae quaestiones
et problemata quae haud scio an ne nunc quidem omnino sint
soluta: et quod opus in promptu videbatur atque expedi-
tum intra paucos tantum menses absolvere, id multo mihi
maiore constitit temporis et laboris dispendio. Liceat
breviter in hac praefatione rem totam ita exponere ut una-
quaque in re lectorem ad libellos quos nuper publicavi
reiciam.1

Iam inde ab iis temporibus quibus Epistolam criticam ad
Orellium scripsit Madvigius (1828) inter omnes constitit
Verrinarum libros MSS. in duas praecipue familias esse
redigendos, quarum altera (X) Gallica est appellata, quia

¹ Anecdola Oromensia. Pt. ix (19015, ‘'Collations from the Codex
Cluniacensis s. Holkhamicus’3 Tlm Classical Rcview (19:02³.v vol. xvi,
pp. 401-406: (1903) vol r-vii‚ pp. 162ss164 ‘'l‘he Cluni Codex of
Cicero ς TlnJoumalofPlnlolouv(1906* v0.] x :x. pp. 161- -207 The
MSS. os the VerrIneS⁷z leeAnmican loztmal ofPln'loloo 3 (1905) vol.
xxvi pp. '409— —,436 The Vatican Codex of Cicer'o s Verrines' · (1907)
v.ol xxviii, pp. 125—152⁷ ‘Transposition Variants' 111 Cicero’ s Verrines'.

iii a 2

