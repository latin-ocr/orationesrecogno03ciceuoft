ACTIONIS IN C. VERREM SECVNDAE LIB. I 34 87

movebat, ne illud quidem cogitabas, huius improbissimi furti

⁴ sive adeo nefariae praedae tam inlustrem ac tam nobilem

civitatem testem futuram? An quia tum Cn. Dolabella in 88

eum qui ei myoparoni praefuerat, Milesiisque rem gestam

5 renuntiarat, animadvertere tuo rogatu conatus est, renuntia—
tionemque eius, quae erat in publicas litteras relata illorum
legibus, tolli iusserat, idcirco te ex hoc crimine elapsum

esse arbitrabare? Multum te ista fefellit opinio, et quidem 35

multis in locis. Semper enim existimasti, et maxime in

Ἰ 10 Sicilia, satis cautum tibi ad defensionem fore, si aut referri
aliquid in litteras publicas vetuisses, aut quod relatum esset
tolli coegisses. Hoc quam nihil sit, tametsi ex multis
Siciliae civitatibus priore actione didicisti, tamen etiam in
hac ipsa civitate cognosce. Sunt illi quidem dicto audientes,

15 quam diu adsunt ii qui imperant: simulac discesserunt, non
solum illud perscribunt quod tum prohibiti sunt, sed etiam
causam adscribunt cur non tum in litteras relatum sit.
Manent istae litterae Mileti, manent, et dum erit illa civitas 89
manebunt. Decem enim navis iussu L. Murenae populus

20 Milesius ex pecunia vectigali populo Romano fecerat, sicut

i pro sua quaeque parte Asiae ceterae civitates. Quam ob
rem unam ex decem, non praedonum repentino adventu sed
legati latrocinio, non vi tempestatis sed hac horribili tem-
pestate sociorum amissam in litteras publicas rettulerunt.

²5 Sunt Romae legati Milesii, homines nobilissimi ac principes 90
civitatis, qui tametsi mensem Februarium et consulum
designatorum nomen exspectant, tamen hoc tantum facinus
non modo negare interrogati, sed ne producti quidem
reticere poterunt: dicent, inquam, et religione adducti et

30 domesticarum legum metu, quid illo myoparone factum sit,
ostendent C. Verrem, in ea classe quae contra piratas aedi-
ficata sit, piratam ipsum consceleratum fuisse.

17 causam om. pGl (s. l. 2⁵²) : causas qr 21 quaeque *queque
ι Dr) D al. p : quoque G³K 6⁴<

 

