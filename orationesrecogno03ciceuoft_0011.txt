PRAEFATIO

librum quem in manibus habebam nullum esse alium quam
praestantissimum codicem Cluniacensem 498, qui ibi his
verbis describitur :--

Volumen in quo continetur Cicero in Catz'llz'na et idem
pro Quinto Lagaria et pro rege Dejotaro et de publicis
lilleris et de actione idemque in leminis—De vera huius
tituli interpretatione vide quae scripsi in Classical Reviezer,
xvii, p. 163.

Hunc codicem in orationibus Catilinariis edendis nuper
adhibuit collega meus et amicus Albertus C. Clark, vir optime
de M. Tullio meritus, ceteris qui exstant libris omnibus
optimo iure praeponens. Quod ad Verrinas attinet, nullam
harum orationum partem nisi secundum et tertium Actionis
Secundae libros initio continebat3 et perincommode accidit
quod exiguae tantum partes libri secundi nunc supersunt3
tertius liber totus est deperditus. Sed criticae est artis
non modo latentia in lucem protrahere, verum etiam viam
monstrare qua iniuriae temporis obviam ire possimus, et
damna vetustatis velut reficere ac redintegrare. Licet cer-
tam rationem sequentibus vel deperditas cod. Cluniacensis
partes iubere reviviscere, et librum hodie hiantem et decur-
tatum omnibus suis numeris et partibus explere.

Anno 1548 quaedam ‘Scholia et Castigationes ' ad Accu-
sationis libros ii et iii iuris publici fecit Petrus Nannius
(Nanning s. Nanninck)‚ Litterarum Humaniorum in Vni-
versitate Lovaniana Professor. In his multas a textu in
editionibus vulgato discrepantes lectiones enotavit, e vetu-
stissimo quodam codice excerptas, quem summis laudibus
ut ‘aureum libellum' et prope ἀναμάρτητον extulerunt qui
Nannium secuti sunt editores, Nannii varietates fere omnes
recepit Car. Stephanus (1554) et in Appendice‚ vol. ii, p. 686
separatim posuit.1

¹ Intelligendum est priores Verrinarum editiones post Romanam
(1471) omnes vulgarem praebuisse textum qui in deterioribus familiae

v ag

